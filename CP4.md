# ПРАКТИКУМ 4.

## Метод ELECTRE I

### Завдання

Задано множину альтернатив {A1,…,A15}, що оцінені за критеріями k1..k12. Оцінки альтернатив за усіма критеріями дано в
таблиці. Кожен критерій має ваговий коефіцієнт wi. Дано пару порогових значень індексів узгодження та неузгодження с, d
відповідно. Ці дані знаходяться в файлі “Варіант №Х умова.txt”

#### Завдання 1.

Визначити підмножину найкращих альтернатив (
ядро), використовуючи метод ELECTRE I (для заданих значень порогів індексів узгодження та неузгодження с, d). Результати
записати в файл Var-X-Прізвище.txt (див. приклад файла)
Вихідний файл повинен містити:

- матрицю індексів узгодження (розмір 15х15, вивід індексів 3 знаки після коми, елементи на головній діагоналі = 0)
- матрицю індексів неузгодження (розмір 15х15, вивід індексів 3 знаки після коми, елементи на головній діагоналі = 1)
- значення с, d
- відношення на множині альтернатив, яке відповідає виконанню необхідної та достатньої умови для значень с, d
- ядро для відношення (розв’язок задачі для значень с, d)

Кожен із наведених елементів виводиться в форматі: текстовий рядок з назвою елемента, а потім, починаючи з наступного
рядка, значення елемента). Всі проміжні етапи виконання завдання 1 навести в звіті з достатніми поясненнями та
обгрунтуваннями. Для отриманого результату (ядра)
обгрунтувати виконання умов внутрішньої та зовнішньої стійкості.

#### Завдання 2.

##### Дослідницька задача. Аналіз впливу параметрів c, d на розв’язок задачі ПР.

Для методу ELECTRE I провести дослідження впливу зміни порогових значень с, d на склад і розмір ядра:

- 2.1. Визначення впливу зміни порогового значення d на склад та розмір ядра Зафіксувати значення порогу c=0.5. Змінюючи
  порогове значення d в інтервалі (0; 0.5), встановити вплив на склад та розмір ядра. Результати представити у вигляді
  графіка.
- 2.2. Визначення впливу зміни порогового значення c на склад та розмір ядра Зафіксувати значення порогу d=0.49.
  Змінюючи порогове значення c в інтервалі [0.5; 1], встановити вплив на склад та розмір ядра. Результати представити у
  вигляді графіка.
- 2.3. Визначення впливу одночасної зміни порогових значень DI та CI на склад та розмір ядра Дослідити вплив одночасної
  зміни порогів значень c, d на склад та розмір ядра, починаючи від пари значень cmax і dmin (яка відповідає
  максимальному складу ядра). Виконуючи одночасну зміну порогів
  (збільшуючи поріг d і зменшуючи поріг с, в межах інтервалів, вказаних в п.2.1 і 2.2), встановити значення обох
  параметрів, при яких здійснюється зміна у складі ядра. Результати представити у вигляді графіка.
- 2.4. Висновки проведеного аналізу – впливу с, впливу d і впливу одночасної зміни с і d. Обгрунтувати вибір розв’язку
  задачі на основі проведеного дослідження.